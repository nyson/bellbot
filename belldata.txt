Sant va dä, ingen dricker drick käre Bröder Skåder glasenom på bordenom i Krogenom betraktom Stopenom på hyllomen inom Skåpdörrenom märker huru det glänsande tennstopet, som Cajsa Stina står där och håller, liksom talar til dig: Hej kära Själ! fukta din aska. Friliga, kära Systrar, Friliga mina Bröder: veten J huru det kommer mig före? Jo det kommer mig så före, som ingen kan komma sig före förr än vi ta oss en klunk. Hur sa? Hva ba? Gutår kära Själ!
Gutår båd natt och dag!
Ny vällust, nytt behag!
Fukta din aska
Fram bränvins flaska
Lydom Bacchi lag
Gutår båd natt och dag!
Si vår Syster Cajsa Stina
Si hur hännes flaskor skina.
Kära ta hit stopet, grina
Grina, svälj och drick, som jag.
Jag är den, som skall tömma stopet, det är du som skall slå i, och det ären j käre Bröder, som hafven at beställa om ölet, at oss intet af saftene tryta må. Manquerar oss bränvin, fallerar oss öl si så fallerar oss alt Courage. Ytterligare, Courage! Huru många ärom vi? Legio, ty vi äro många. Gutår Jergen Puckel! Hej Benjamin Schwalbe! Sein Diener Eric Bergström! Dricker du Anders Wingmark? Redelige Broder Berg! och du Cristian Samuel Bredström! som ligger under bordet, Gutår! Trampa intet på öket knäpp på fiolerna slå på trummorna håll fast i stopet.
Gutår, et laga fång
Vår sorgedag är lång
Lång är Buteljen
Trumla Reveljen
Supom om en gång
Vår sorgedag är lång.
Cajsa Stina står och tappar
Hela hjertat i mig klappar
Bara ingen stopet nappar
Då gör jag min svane-sång.
Nå skrufva Fiolen
Hej! Spelman skynda dej.
Kära Syster, hej!
Svara inte nej
Svara Ja så bli Vi glada.
Sätt dej du på stolen
Och stryk din Silfversträng
Röda stråken släng
Och med armen sväng
Gör ej Fiolen skada.
Du svettas, stor sak
I Bränvin skall du bada
Ty under detta Tak
Är Bacchi Lada.
Ganska rigtigt
Ditt kall är vigtigt
Båd för Öra, Syn och Smak.
Bland Nymphernas skara
Är du omistlig man
Du båd vill och kan
Mer än någon ann
De unga hjertan binda
Och kärlekens snara
På dina strängar står
Hvarje Ton du slår
Du et hjerta får
At konstigt sammanlinda.
Just på en minut
Små ögon blifva blinda
Och flickorna til slut
De bli så trinda.
Hur du bullrar!
Men Nymphen kullrar
Och du skrattar med din trut.
Jag älskar de sköna
Men Vinet ändå mer
Jag på båda ser
Och åt båda ler
Men skiljer ändå båda.
En Nymph i det gröna
Och Vin i gröna glas
Lika godt Calas
Båda om mig dras.
Ge stråken mera kåda
Confonium tag där
Uti min gröna Låda
Och Vinet står ju här.
Jag är i våda.
Supa, dricka
Och ha sin flicka
Är hvad Sancte Fredman lär.
Käraste Bröder, Systrar och Vänner
Si, Fader Berg, han skrufvar och spänner
Strängarna på Fiolen
Och stråken han tar i hand.
Ögat är borta, Näsan är klufven
Si hur han står och spottar på skrufven
Ölkannan står på stolen
Nu knäpper han lite grand
Nå skrufva Fiolen
Hej! Spelman skynda dej.
Kära Syster, hej!
Svara inte nej
Svara Ja så bli Vi glada.
Sätt dej du på stolen
Och stryk din Silfversträng
Röda stråken släng
Och med armen sväng
Gör ej Fiolen skada.
Du svettas, stor sak
I Bränvin skall du bada
Ty under detta Tak
Är Bacchi Lada.
Ganska rigtigt, 
Ditt kall är vigtigt
Båd för Öra, Syn och Smak. 
Bland Nymphernas skara
Är du omistlig man
Du båd vill och kan
Mer än någon ann
De unga hjertan binda
Och kärlekens snara
På dina strängar står
Hvarje Ton du slår
Du et hjerta får
At konstigt sammanlinda.
Just på en minut
Små ögon blifva blinda
Och flickorna til slut
De bli så trinda.
Hur du bullrar! 
Men Nymphen kullrar
Och du skrattar med din trut. 
Jag älskar de sköna
Men Vinet ändå mer
Jag på båda ser
Och åt båda ler
Men skiljer ändå båda.
En Nymph i det gröna
Och Vin i gröna glas
Lika godt Calas
Båda om mig dras.
Ge stråken mera kåda
Confonium tag där
Uti min gröna Låda
Och Vinet står ju här.
Jag är i våda.
Supa, dricka, 
Och ha sin flicka
Är hvad Sancte Fredman lär.
Käraste Bröder, Systrar och Vänner
Si, Fader Berg, han skrufvar och spänner
Strängarna på Fiolen
Och stråken han tar i hand.
Ögat är borta, Näsan är klufven
Si hur han står och spottar på skrufven
Ölkannan står på stolen
Nu knäpper han lite grand
Grinar mot solen, 
Pinar Fiolen,
Han sig förvillar, drillar ibland.
Käraste bröder, dansa på tå
Handskar i hand och hattarna på!
Si på Jungfru Lona
Röda band i Skona
Nya strumpor, himmelsblå.
Si, Jergen Puckel fläktar med hatten
Pipan i mun, och bränvin som vatten
Dricker han och gör fukter
Med hufvud och hand och fot.
Gullguler rock med styfva Ducriner
Tätt uti nacken hårpiskan hänger
Ryggen i hundra bugter
Och kindbenen stå som klot
Gapar på noten, 
Skrapar med foten. 
Pipan han stoppar, hoppar emot.
Käraste Systrar, altid honnett
Bröderna dansa jämt Menuett
Hela natten fulla.
Rak i lifvet, Ulla
Ge nu hand, håll takten rätt! 
Si, hvem är det i Nattråck, så nätter
Med gula böxor, hvita stöfletter
Som dansar där med Lotta
Den där, som har röd Peruk?
Ta mej sju tusen! se två i flocken
Sydda Manschetter, snören på råcken.
Drick, Fader Berg, och spotta
Tvi Svagdricka gör mig sjuk.
Kruset ska rinna
Huset ska brinna
Ingen ska klämta. 
Flämta min buk.
Käraste Systrar tagen i ring
Dansa och fläkta, tumla och spring
Var nu blind och döfver
Spelman ger nu öfver
Raglar med Fiolen kring. 
Hej! mina Flickor lyfta på kjolen
Dansa och skratta, hör Basfiolen
Ge Fader Berg Confonjum
Och Hoglands med gröna blan
Hör, Fader Berg, säg du, hvad hon heter
Hon där vid skänken vindögd och feter?
Gumman på Thermopoljum
Hon är det, ja ta mig Fan.
Trumpen och blinder
Gumpen är trinder
Hals-fräs min gumma brumma Dulcjan!
Käraste Bröder här är behag
Här är Musik och Flickor hvar dag
Här är Bacchus buden
Här är Kärleks Guden
Här är all ting, här är jag.
Gråt, fader Berg, och spela
din pipa sorgligt stäm
och röret kläm!
Mitt bröst kan ingen hela
det frustar öl och märg.
Blås fader Berg!
Märk: denna stora stuga
du full af flickor minns
är nu så tom att knappt en enda fluga
uti taket finns.
Här syns ej Jergen Puckel mer med hatten buga
som en prins.Här syns ej bord och bänkar
blott dörrar utan lås.
Din pipa blås!
Där förr sågs glas och skänkar
och bröder stå i ring
syns ingenting.
Där förr du stod till vänster
och på ditt valdthorn gol
nu synes bara sönderslagna fenster
och en gammal stol.
Här fåfängt spelmän nånsin vänta fler förtjänster
med fiol.Där förr hvar tilja darra'
vid stampning, larm och dån
syns ej en spån.
De murkna plankor knarra
och skorsten sviktar nu.
Blås, kära du!
Där förr man såg trumpeter
ur fenstren stickas ut
syns trasor af gardiner och tapeter
fläkta hvar minut.
Och fåfängt ser man hästar, vagnar och karreter
vid hvar knut.När bröder ej förlikas
plär leken lyktas så
min rygg är blå.
En örfil kan undvikas
när som man ingen ger.
Blås inte mer!
Hvar en ej mer må dricka
än honom är beskärdt
ty i korpralens kanna näsan sticka
det är inte värdt.
Och aldrig nånsin dansa med en annans flicka
har jag lärt.
Ack, du min moder, säj vem dig sände
just till min faders säng!
Du första gnistan till mitt liv upptände
ack, jag arma dräng!
Blott för din låga
bär jag min plåga
vandrar trött min stig.
Du låg och skalka
när du dig svalka
brann min blod i dig.
Du bort haft lås och bom
för din jungfrudom.
Tvi den paulunen, tvi ock det verke
man till din brudsäng tog!
Tvi dina ögon och ditt jungfrumärke
som min far bedrog!
Tvi ock den stunden
då du blev bunden
och din tro förskrev!
Tvi dina fötter
då du blev trötter
och i sängen klev!
Ell' kanske på ett bord
att min bild blev gjord
att min bild blev gjord.
Ett troget hjärta platt jag föraktar
tvi både far och mor!
Här ligger jag i rännsten och betraktar
mina gamla skor
Tvi tocka hasor!
Rocken i trasor!
Skjortan svart som sot!
Si på halsduken
lammskinnsperuken
och min sneda fot!
Det kliar på min kropp
kom och hjälp mig opp
kom och hjälp mig opp.
Känn mina händer magra och kalla
darra vid larm och dån
se dem av vanmakt vid min sida falla
Liksom vissna strån.
Ögon och kinder
allt sammanbinder
dubbel skröplighet.
Himmel, min tunga
orkar ej sjunga
om den fröjd jag vet
om kärleksro och kval
och en full pokal
och en full pokal.
Läska min tunga, ack! söta safter
spriden i kärlen ljud!
Jag är en hedning, hjärta, mun och krafter
dyrka vinets gud.
Fattig, försupen
i denna strupen
finns min rikedom.
I alla öden
i bleka döden
läskar jag min gom
och i min sista stund
glaset för till mund,
Men krogdörrn öppnas, luckorna skruvas
ingen i staden klädd.
Stjärnan av morgonrodnan liksom kuvas
ned i molnens bädd
solstrålar strimma
kyrktornen glimma
luften blir så ljum.
Var är nu kappan?
Här ser jag trappan
ned till Bacchi rum.
Giv mig en sup, min själ
törstar snart ihjäl
törstar snart ihjäl.
Nå så gutår, jag vill mig omgjorda
ragla till bord och stop.
Nu ska de styva leder bliva smorda
smorda allihop.
Hurra, kurage!
Lustigt, bagage!
Friskt i flaskan, hej!
Nu är jag modig
tapper och frodig
och jag fruktar ej.
Ännu en sup ell' par!
Tack, min mor och far
tack, min mor och far!
Tack för vart sänglag, skål för var trogen
som gjort vid brudstoln sväng
tack du som virket högg och drog ur skogen
till min födslosäng
tack för din låga
för din förmåga
du min gamla far!
Kunde vi råkas
skulle vi språkas
supa några dar.
Min bror du bliva skull'
och som jag så full
och som jag så full.
Kära syster
mig nu lyster
med dig tala förr'n jag dör.
Dubbelt öl ger gott humör
enkelt öl jag aldrig smakar
brännvins Ângst mitt hjärta skakar
och jag står vid gravens brädd
som en Bacchi hjälte klädd
men föraktad och försmädd
för min egen skugga rädd.
Kära syster
mig nu lyster
att få taga mig en sup
sen gå i mitt mörka djup.
uret pickar
Charon skickar
slup.
Tag mig den och den
kära mor, jag hickar
Bacchi safter fröjda mig än.
Usla tider!
Vad det lider
bara kursen nederslås
bättre köp på brännvin fås
men då lever jag ej mera
andra hjältar då hovera.
kan ni tro, då, kära mor
jag skull' få en sup så stor
jag skull' supa, om ni tror
liksom Runius, Lucidor.
Usla tider!
Vad det lider
mitt benrangel faller ner
men min mun åt glaset ler.
Supar flera!
Ge mig mera
mer!
Bacchus, ingen ann
skall mig balsamera
som en stor namnkunniger man.
Systrar, hören!
När i rören
uppå krogen glas och stop
drick min skål då allihop
sjung om kärlek, vin och lycka
om de kval en törstig trycka
och om hur en rusig man
paradiset vinna kan
om den eld i blodet rann
när han första druvan fann.
Systrar hören
Bruna Dören
stäng för allting väl igen
lät min hamn få bulta sen.
Inte droppen!
Hålt, lät opp'en!
Men
jag måst' gå farväl
båd', med själ och kroppen!
Hit en sup, jag törstar ihjäl.
Blåsen nu alla
hör böljorna svalla
åskan går.
Venus vill befalla
där Neptun rår.
Simmen tritoner
och sjungen miljoner
Fröjas lov
svaren postiljoner
i Neptuns hov!
Se Venus i sin prakt!
Kring henne hålla vakt
änglar, delfiner, sefirer och Pafos' hela makt
vattunymfer plaska kring
i ring.Fåglarna titta
och fiskarna spritta
ur sitt rum
gastarna de sitta
på havets skum.
Vädrena susa
sig böljorna krusa
bugna ner
skyarna bli ljusa
och solen ler.
Venus på fältet är
snäckan som henne bär
sirad med vimplar och blomster, den gula vassen skär
en triton med solhatt stor
nu ror.Dån hörs från logen
och säden fullmogen
blixtrar nu
göken gal i skogen
så matt kuku.
Kråka och vipa
nu näbbarna slipa
flyga snällt
Pan han tar sin pipa
och blåser gällt.
hjortarna stångas, slåss
älgarna fly som bloss.
Glimmande, simmande, Venus hon lämnar sin kaross
går in i Palemons tjäll
ikväll.Venus du täcka
fritt lämna din snäcka
vid vår strand
lustan sku vi väcka
med glas i hand.
Ack, mina vänner
var en av er känner
mina drag.
Blåsen, goda männer
valthornen tag!
Du Ulla Winblad kåt
gunga i roddarbåt!
Du är vår Venus mamseller, gesäller gör din ståt.
Stig i land på Pafos' ö
min mö!Om denna parken
rår kärleksmonarken
och en kung
Djurgåln heter marken
stöt valthorn, sjung!
Sjung till exempel
om Fröjas små tempel
som här stå
med uråldrig stämpel
och mossa på!
Sjung här om jungfrumord
om hur en brud blir gjord
hur under valthorn hon kämpar och spritter på ett bord.
Ulla Winblad, ingen skymf
min nymf.Nig nu och buga
träd in i min stuga
dansa om!
Fröjas barn ä sluga
kom, Ulla, kom!
Hör du ej suset?
si värden i huset
Fader Berg
valthornet och kruset
ge gubben färg.
Djurgårdsherdinna snäll
här är Palemons tjäll
här ser du herdar, som ragla båd' morgon, middag, kväll
herdar utan lamm och får.
Gutår!Blås, musikanter
för Ulla galanter
och förnäm!
Skira engageanter
och diadem!
Putsa chignonen
och sväng roberonden
vid och stor!
Blåsen i portgången
ett ståtligt kor!
Dyrka Cupidos namn
öppna din varma famn
pusta och flåsa och flämta och blekna som en hamn!
Hjärtat klappar, pulsen går
han slår.Sjungom nu alla!
Lät kärlek befalla
våra liv
lät oss spelmän kalla
till tidsfördriv
svalkom vår tunga
och låtom oss sjunga
glädjesång
dansa, gamla, unga
nu på en gång!
Nymfer och friskt kalas
vällust i blod och glas
sömniga ögon, friskt hjärta, fioler, sång och bas
var Epistel innebär
och lär.
Gubben är gammal, urverket dras
visaren visar, timman ilar.
Döden sitt timglas har ställt vid mitt glas
kring buteljen strött sina pilar.
Törstig jag skådar min stjärna och sol.
Vandringsman, hör nu min basfiol! 
Movitz, din tjänar vilar.
Klaraste sköte, ljuvliga barm!
Sorgligt den blommans liv föröddes
som gav min far, till min sveda och harm
vällust i den säng där jag föddes.
men båda sova. Gutår i förtret!
Sjung, Movitz, sjung om hur ögat gret
vid de cypresser som ströddes.
Raglande skugga, brusiger min
skapad att Bacchus gå till handa
bläddriger tunga av brännvin och vin
Känn där far min, känn där hans anda!
Fröja och Bacchus gav kring den ett sken.
Movitz, lät bland mina fäders ben 
detta mitt stoft få sig blanda!
Drick ur ditt glas, se döden på dig väntar
slipar sitt svärd och vid din tröskel står.
Bliv ej förskräckt, han blott på gravdörn gläntar
slår den igen, kanske än på ett år.
Movitz, din lungsot den drar dig i graven.
Knäpp nu oktaven
stäm dina strängar, sjung om livets vår!
Guldguler hy, matt blomstrande små kinder
nedkramat bröst och platta skulderblad.
Lät se din hand! Var ådra blå och trinder
ligger så svälld och fuktig som i bad
handen är svettig och ådrorna stela.
Knäpp nu och spela
töm ur din flaska, sjung och drick var glad!
Himmel, du dör, din hosta mig förskräcker
tomhet och klang, inälvorna ge ljud
tungan är vit, det rädda hjärtat kläcker
mjuk som en svamp är sena, märg och hud.
Andas! Fy tusan, vad dunst ur din aska!
Län mig din flaska!
Movitz, gutår! Skål! Sjung om vinets gud!
Utur hans kärl din död i droppar flutit
helt oförmärkt med löje, sång och ro.
Ja, detta glas bedrövligt inneslutit
glödande maskar, vill du, Movitz, tro.
Allt är förtärt, dina ögon de rinna
tarmarna brinna.
orkar du ropa än gutår? Jo jo.Nå så gutår! 
Dig Bacchus avsked bjuder
från Fröjas tron du sista vinken får.
Ömt till dess lov det lilla blodet sjuder
som nu med våld ur dina ådror går.
Sjung, läs och glöm, tänk, begråt och begrunda!
Skull' du åstunda
ännu en fälsup? Vill du dö? Nej, gutår!
Se Movitz, vi står du och gråter
så blodig och svullen och stinn?
Dörrn up, nå välkommen nu åter!
Si här har du farstun, stig in!
Än leva ju dina patroner
förglöm den förtret du har rönt!
Pong pongtuli pongtuli. Skönt
du slår dina toner.
Gutår på en halvpart, min broder
se här tag en sup, räck ut hand!
Vårt brännvin med guld och klenoder
förgyller båd' tunga och tand.
Men har du ej feber? Vad mera?
Då är en sup finkel ej sunt!
Pong pongtuli pongtuli. strunt!
Er lagom mockera!Är ögat utslagit? Åh, inte!
Lät plåstret få sitta, din hund!
Minns du hur jag sist dig påminte
om slagsmålet på Gröna Lund?
Förstör nu den varma kristallen
ge supen, ge hit eller slåss!
Pong pongtuli pongtuli. Tross!
Jag slår dig i skallen.
Det plägar ens oro ju lätta
att öppna sitt hjärta en vän
sätt på dig peruken, berätta
varför du blev sparkad i änd'.
Kund' du dig då inte försvara
men fumla och slogs som en so?
Pong pongtuli pontuli. Jo
det skall jag förklara.
Den tjugu och åttonde juli
i år, om jag minns, eller hur?
Den dagen var klart, stundom muli'
med regn ur en blixtrande skur.
Det var, om jag drar mig till sinnes
den tjugu och femte. Nå säj!
nej, ve den som minnes.
Likgott, om en afton jag råka
en nymf med ett hängande flor
jag börja med henne att språka
fick veta prcist var hon bor
gränd heter tyst, lät mig fundera
precist Göran Helsinges gränd
pong pontuli pongtuli. Känd
jag säger ej mera.
Jag bar just fiolen på ryggen
gick efter och halta och skalv
med floret i ögat för myggen
min skönhet slank in i ett valv.
Men just i detsamma hon stanna
vips kom där en långbent drabant
pong pongtuli pongtuli. Sant!
Han svor och förbanna.
Han ropte: Släpp nymfen! Jag släppte
och lustigt en örfil fick jag.
Din hund, knäpp på strängen! Jag knäppte
da capo på truten ett slag.
Emellertid stod han och spjärna
med handen i kjortel och barm.
Pong pongtuli pongtuli. Harm
i huvud och hjärna!
Allt måste jag spela och brumma
och gå med fiolen patrull
men hur jag på strängarna tumma
sprang kvinten och jag föll omkull.
Fan fari den blågula draken!
Ge mig nu en sup eller två!
Pong pongtuli pongtuli. Nå
nu känner du saken.
Min skönhet han straxt sig tillägna
birfilare kalla han mig
och örfilar hagla och regna
och smattra som kulor i krig.
Revanche, han ropte, kanalje!
Där har du för kvinten som sprang
pong pongtuli pongtuli. Klang!
Tvi sådan batalje!
Was ist das? Ge rum vid roddartrappan! Undan, birfilare, skoputsare, tullsnokar och matroser  Hurra! Lägg sillstjärten på ölkannan  Trumf i bordet  Tig, kärring  Svavelstickor - sex knippor för en vitten  Trumf i bordet! Åtta styver håller jag  Kurage, du gamla granadör! Vänd upp och ner på bolsfoten! Kullerbytta med madammen i skjulet, citronerna på duken och spinnrocken på taket och holländarn på kistan  Ur vägen, kolgubbar, tvätterskor och mjölkkärringar  Gör inte av med nylänningen med sudna kringlorna om halsen  Gutår! Sup mig till  Släpp fram Movitz med basfiolen! Mak åt er, sillpackare, bagarpojkar, nürnbergare, skräddare och fågelfängare! Stig undan, her uppsyningsman eller nersyningsman eller vad du är för en brohuggare  Hjälp upp blinda gubben med liran  Skuffas lagom!  Slån på truten! - Släpp fram den där gullsmidda herren med björnarna som dansa polska. Si tocken amfojö, Susanna med en markatta på axeln och en säckpipa i mun. Trumla, trumslagare, Harlekin dansar och slår benet i vädret! Ta fast tjuven! Grevens lakej sätter åtta styver i potten åtta styver för jungfrun, två styver för Susanna. Trumf i klöver! Där kommer Movitz. Åtta och åtta gör mej sexton, fyra till så har jag sjutton. Mera klöver! Sex och sex är tolv. Åt du opp hjärter fru? Ja du har vunnit. Kors, så du ser ut, Movitz! Nog känner jag igen peruken han har lånt skoflickarens peruk som bor mittemot Wismar i Kolmätargränd. Lustigt! Basfiolen på ryggen, tulpan på hatten, valthornet under armen och buteljen i fickan. Stig i båten! -—Vad säjer den där gullsmidda äppeltysken med markattan på axeln? Li diable, il porte son violon, oui, par dessus l'epaule comme le suisse porte la hallebarde. Nu tar han till valthornet. Prutt, prutt, prutt, prutt! Ach, tu tummer taifel! Er ferschteht sich auf der musik wie ein Kuh auf den mittag. Movitz, bruder , willstu was Kirschen haben? Stig i båten, Susanna! Akta köttkorgen! Hoppa, ner lilla syster med klippingshandskarna och fiskkassan! Var har hon varit? Borta och månglat. Håll ut, håll ut, håll ut! Vart bär det? Åt varvet. Le diable, oh que non. Dit justement hvor jeg peger, hvor then lille mensch, then soldat med gule pexerne sitter i packen und beschteller. Non, non, non, non, ce n'est pas l`a. Richtich nå Djurgåln, Oui Djurgål, oui djurgål, oui par djävla besitta! Mäster Nilses. Gantz richtich. Huta åt krögarn på bryggan! Där står han och skäller på musikanten. Ah, il a peur d'être battu. Fripon! Kanalje! Hundsfott! Kanalje! Mäster Nilses? Oui, que le diable t'emporte! Hur hänger det Excusiren sie mich das ist alles lapperey er sagt nur der kläger, dass er oftmahls seine bezahlung gefordert und dass es der andere nich geachtet hat, sondern ihm ellezeit mit schmähworten begegnet ist. Hurra! Stöt i valthornet! Susanna sjunger, vädrena spela och böljorna gunga. Skjut ut!
Stolta stad!
Jag nu glad
förglömmer ditt prål
ditt buller, larm och skrål
dina slott och torn.
Movitz, blås i ditt horn!
Böljan slår
båten går
bland jakter och skutor spanjefararn står
segelstinn
går snart in
i Cadix och Dublin.
Nalle, vill du ha nötter? Gå inte så nära björnarna! Stilla! Nymfen sjunger och sefiren följer hennes stämma.
Klang och skott!
Kungens slott
mot skyarna höjs
och ögat ömt fönöjs.
i en åldriger dal
syns en arsenal.
På en mur
syns en kur
med gluggar och flaggor, mordgevär och lur
från dess vall
dån och knall
från bergen återskall.
Vågorna glänsa och glittra, de svalkande ilningarna förnöja. Kostar det på, Movitz? Gutår! Men se vid stranden snett över! Se vad blågula och gröna bilder som timra i skuggan av den upp- och nedvända mörkbruna kölen. Hamrarna knacka så tätt. Märker du åt höger en grekisk tempelbyggnad på en höjd? Och nedanför i vattubrynet, se vad för en skog av gungande master med fladdrande vimplar. Solen baddar, klockorna ringa, trummorna dundra, fanorna fläkta, pikarna glimma, klockspelarn drillar och klämtar. Korken ur buteljen! Movitz kastar hatten och peruken i böljorna, och dricker hela världens skål. Klang i hornen! Vila på årorna. Sjung, Susanna!
Vad jag ser!
Ulla ler.
Solhatten i hand
med rosen röda band
bröstbukett, gröna blan
nopkinskjol, falbolan
Skön och känd
snörd och spänd
hon hoppar ur båten med en kullrig länd.
Kära du
jag rev nu
mitt förklä mitt itu.Raljeri!
Lät nu bli
jag skulle bara gå
till slaktarhuset. Nå!
men nu sitter jag här
det i hjärtat mig skär.
Innankort
vår transport
är framme. sitt stilla, tag min ros ej bort!
Förr, mossiö
skall jag, mö
i dessa böljor dö
Bröderna fara väl vilse ibland
om glasen men intet om krogen
alla de hitta till druvornas land.
Drick, bröder, drick litet grand!
hör hur de stulta och skrapa i sand
famla på dörrar och bulta med knogen
ragla och tumla med stopet i hand
och blöda om tunga och tand.
Fader Movitz, slå i, slå i!
Min flicka har glömt mig, jag dör trogen
natt och dag jämt i fylleri
skall all min sorg gå förbi.
Bröderna gräla om brickor och kast
vid ölbägarn jämt demonstrera
somliga dricka ett kvarter i hast
och draga klingorna vasst
tärningar trilla, och brickan står fast
gubbarna slamra och stolt diskurrera
än om ett kyrktorn och än om en kvast
men kyparn han svär som en gast.
Hå ja ja ja, det är så, jag!
Slå eld på min pipa, ge mig mera!
Flickans skål uti tankarna
fast hon har kostat mig bra.
Ja, jag har gett henne skänker och gull
på barnhuset skaffa jag barnet
barnet det dog, med kalas på dess mull
jag söp dödgrävaren full.
Ofta ha paltarna gått på patrull
jag har då friat det lid'liga skarnet
vågat för henne båd' ryggbast och hull
och slagit de hjältarna kull.
men, min Anna Greta, men!
nu är jag lik fågeln snärd i garnet
som vill ut till sin frihet igen
och har knappt döden till vän.
Slå i åt mig kanske smärtan förgår
av safternas ljuvliga syra.
Tårarna rinna på näsan gutår!
mitt hjärta bättre nu mår.
Knappt har jag levat i femtio år
dock kan jag tryggt för er alla bedyra
att sådan finkel, som jag söp i går
är kostligt mot kärlekens sår.
Dryp en droppa eller två
och häll den på hjärtat, häll man fyra!
Svedn skall ta mig tusand förgå
tag blott en sup ovanpå!
Aj, när jag tänker uppå hennes hy
och ögonens brinnande lekar
hjärtat av ängslan så tungt som ett bly
vill från buteljerna fly.
Bröstet det liknar en svävande sky
Fröja mig lockar och Fröja mig nekar
händerna fängslas, mig ögonen bry.
Ack himmel, min sorg bli nu ny.
Men, min Anna Greta, nog
nog vet du nu väl på vem jag pekar
fan i dej så du mig bedrog!
Slå, kypare, i! Det är nog.
Vår Ulla låg i sängen och sov
med handen under öra
och ingen mer än krögarn fick lov
på nyckelhålet röra.
Utanför på krogen, bror
var det så tyst som om natten
intet öl fanns, om du tror
nej, knappt en droppa vatten
Tyst på tå, så nöjd och kvick
kring sängen gubben vandra
tog på täcket, log och gick
och viska vid de andra.
Ulla snarka
frös och sparka
täcket över huvud drog
kröp inunder
med ett dunder
vände sig och log.
Regnbågen vid en glimmande skur
på fönsterrutan glittra.
I taket på sin pinne i bur
ren krögarns hämpling kvittra.
Vid sefirens ljuva fläkt
fönsterna darra på haken.
Ulla blev ur sömnen väckt
men kunde knappt bli vaken
av och an hon kasta sig
och svängde kring med armen
grät i sömnen bitterlig
och klöste sig i barmen.
Än hon skratta
än hon fatta
i sängstolpen och i stoln
tog fram skona
och på rona
knäppte underkjoln.
För spegeln Ulla stänkte sin barm
med vin och rosenvatten
Sen knöts ett pärlband kring hennes arm
och flor kring schäferhatten.
Liksom, när på Pafos' ö
kärleksgudinnan uppvaknar
allting tycks i vällust dö
och sorgen blott man saknar
likså krögarn mer och mer
av ångst och vällust stamma
då vår Ulla satt sig ner
att sina lockar kamma.
Folk och näring
och förtäring
glömde gubben i sitt kvarl
debitorer
kreditorer
majshus och fiskal.
Kring Ullas hjässa, pudrad och grann
nu flögo trenne gracer.
Cyteren sjöng och kärleken brann
bland lockar, flor och gaser.
En sefir mot spegeln flög
fram med en örslev och spada
och en ann sin vällukt smög
i lockar och pomada.
Med en tång en kupidon
i spisen satt och flåsa
brydd, en ann, i vredgad ton
höll på ett eldkol blåsa.
Lekar, löjen
kval och nöjen
skifta präktigt om varann.
Krögarn blunda
mer han grunda
mer hans hjärta brann.En änglahy, en leende mund
ett blottat bröst av våda
ack, himmel, ack, var timma och stund
nytt paradis begåda!
Men av all naturens prakt
hjärtat till vällust och plåga
röjde mest sin ljuva makt
två ögons vackra låga.
Såg hon upp, förtjustes allt
och blunda hon med öga
rördes blodet varmt och kallt
med suckar till det höga.
Maken tunga
till att sjunga
och en röst så skär och klar
och så böjlig
finns omöjlig
det sa krögarfar.
Nej, aldrig såg man krögarn så fatt
så kär, en peine och nyter!
Kring Ullas ben, på stoln där hon satt
han strumpebandet knyter
drog på skon och av och an
smorde med borsten på lädret.
När hon gäspa, gäspa han
med näsan högt i vädret.
Hennes hals en rutig duk
av brandgult silke höljde
och dess barm, så vit och mjuk
de yra lustar döljde.
Håret hängde
och sig slängde
uti mörka buckor fritt.
Tröjan, spänder
i små ränder
skifta rött och vitt.
Vår Ulla tog sin ljusblå salopp
med pontak överslagen
sprang ini krogen, fyllde en kopp
med fin likör för magen.
Sockerskorpan till sin sup
såg man den sköna nu bryta
Astrild brann i glasets djup
och Bacchus på dess yta.
Nu fick allt en ny natur
ny frihet, lust och lycka
från en rik med silverur
till tiggarn vid sin krycka.
Ullas miner
öl och viner
ge en gudafröjd gutår 
Slikt härbärge
ej i Sverige
fås på många år!
Men himmel, ack, hur bytes allt om!
Bäst Ulla ömsar stubbar
i dörrn på tröskeln  gissa  vem kom?
Jo, fyra halta gubbar
en med värja, sned och vind
och med en tågstump den andra
och den tredje, som var blind
tog nymfen bort och vandra.
Himmel, ack, vad larm och skrik!
Vår Ullas rop mig sårar.
Varje gäst satt blek som lik
och krögarn fällde tårar.
Kvar på bänken
framom skänken
där står Ullas brännvinsglas
tom och sprucket
och utdrucket 
Så slöts vårt kalas.Farväl, min nymf! 
Apollo mig skänkt
din sköna bild att måla.
Nu går du bort, sen länge du blänkt
och fått min duk bestråla
Men kring Fröjas fria fält
sjunges ditt lov vid cymbaler
liksom Vestas lov så gällt
sjungs av de små vestaler 
Hölj dig med ditt vita dok
spinn kamull på din slända
spinn och sjung och läs din bok
din sol kan återvända!
Tiden lider
dagen skrider
tro att lätt från skrubb och ris
Astrilds vingar
snart dig svingar
i sitt paradis!
Mollberg satt i paulun
Full med fjäder och dun
Klädd uti skinntröja brun
Och med en väst av cattun
Skjortan syntes ibland
När med kärlet i hand
Gubben stod så bredbent i sand
Hosta och fukta sin tand
Böxbandet i böxorna sprack
Nu gick han til fönstret och drack
Skrufva luckorna opp
Såg uppå stjernornas lopp.
Stugan däri han bor
Är ej synnerlig stor
Hvitlimad och hvälfd som et Chor
Men utan stolar min Bror
Dörren är utan lås
Sängen liknar et bås
Bolster eller kuddar gunås!
Intet, platt intet där fås
Men borta vid fönstret bakom
Ligger en Halfankare kom
Kom och se hvar han är
Skrufva up luckan, Mon cher.
Mollberg, se hvar han står
Bakom örat sig klår
Si uppå des knorliga hår
Röda filt-mössan gutår!
Drick betrakta kamrat
Hur hans arm desperat
Håller uti yxan helt flat
Bultar och sprundar et fat.
Mollberg, si god morgon! Stor tack.
Hvad har du i ankaret? Rack.
Än i stånkan Signor?
Idelig dubbelt öl Bror.
Aber hur är det fatt?
Du är svullen och matt
Mollberg du har slagits i natt
Se huru Näsan är platt
Se Fiolen så grann
Sönderslagen står han
Hur har väl den leken gått an?
Valdthornet blodigt min sann.
Lägg munnen til ankarn och tig
Bror, aldrig bli rädder i krig
En gång slås jag hvart år
Då är min namnsdag, Gutår!
Aber hvarföre då
Skall du prygla och slå?
Jo däför det faller sig så
Vänta din rygg skall bli blå.
Drick håll truten och tig
Sen befaller jag dig
Vid tappen var quicker och vig
Sjung sen en visa för mig.
Kan du intet sjunga? Å nej.
Orkar du då dansa med mej?
Du är Luxenburg stor
Och jag är Fan, kära Bror.
Dansa Wingmark, alarm!
Jag skall hålla dig varm.
Aj aj aj aj aj aj, min arm!
Aj aj nattkappan, hvad harm!
Mollberg skona mit blod
Släpp nattkappan, var god
Aj aj aj! Du bränvins-marod
Rättnu så repar jag mod.
Nå nå jag skal klaga för mor
Nattkappan i trasor, min Bror.
Mollberg släpp mig, farväl!
Hustru min slår mig ihjäl.
Värm mer Öl och Bröd
Län Madam Wingmarks kanna
Lägg Kummin i, Susanna
Värm vår stora Kopparpanna
Illene röd. 
Fort bädda en Säng
Med Svandun, Silkes-täcken
Gesvindt, precist på fläcken
Vagga, Stol och Mässings-bäcken
Skaffa i fläng
Stäng dörren, stäng
Fäll gardinerna helt sakta
Astrild kom, din Nymph upvakta
Kom och Hännes glans betrakta
Hännes känslor vänta ömt ditt understöd. 
Renskt Vin, Mjölk och Mjöd
Mer Ölost-vassla, kära!
Mer Socker, Ingefära
Alt hvad skönt hon vil begära.
Lätta dess nöd 
Sjung Nymphen en sång
Dess hjerta ängsligt brinner
Det blod där inne rinner
Snart en ljuflig svalka finner
Delar sitt språng
Skönhet, hvad tvång!
Tusend dödar kring dig stimma
Ända i din kärleks timma
Måste du en död förnimma
Masken dold i blomman bådar blommans död. 
Phoebus förnyar
De gyllende skyar
Kring städer och byar
Bestrålar vår syn
Hästarna blänka
I vattnet sig sänka.
De stampa och stänka
Och gnägga til skyn. 
Åskan bullrar
På molnen kullrar
Diana ren knallar
Bland Ekar och Tallar
Där blixten ljungar
Sjelf Jupiter gungar
Bland Gudar och Kungar
I vattubryn. 
Hästarna lyfta svansar
Med fläktande man
Sjelf Neptun dansar 
Med gaffel kring Ocean
Hjeltarna fälla lansar
Sin pipa tar Pan
På kärleks ban
Syns med bloss och kransar
Båd' Ängel och Morian
Böljorna glittra, gunga
Tritonerna blåsa, sjunga.
Ulla Winblad!
Ulla Winblad!
Kärlek dig öfvervann.
Mars sjelf med guldgaloner
Står blodig och grann
Och uti bergena tänds Canoner
Af hvar en Neptuni man
Gastar och Cupidoner
Omfamna hvarann'.
Men Ulla syns! skrålen Postiljoner. 
Skeppsklockan skurrar
Man pumpar och surrar
Holländaren hurrar
Med hatten i hand
Ängelsman skjuter
Hvar knall fler minuter
Et echo utgjuter
Bland bergen vid strand. 
Se på ståten
Se Ulla i båten
Dig böljorna skaka
Från Paphos tillbaka
Gupp, gupp min Fröja
Jag skådar din slöja
Din himmelsblå tröja
Med röda band. 
Hurra ! håll flaskan luta
Kringsvinga din hatt
Och Movitz tuta Corno.
Vid gastarnas sorl och skratt.
Hej! från en gammal skuta
Det blixtrar så matt
Är du besatt?
Akta dig, de skjuta.
Hurra hvad de sjunga gladt!
Solen i ögat sticker
Blås Movitz när Fredman dricker.
Ulla Winblad!
Ulla Winblad!
Hurra! hurra! hurra!
Neptun, min Nymph, galanter
Befalt böljorna
I dag från Djurgålns förstörda kanter
Dig lyfta och stilla dra
Fäll dina engageanter
Saloppen nu ta.
Farväl min Nymph! blåsen Musikanter. 
Movitz blåste en Concert
På Tre Byttor en afton sen balen var sluten
Hvarje ton liksom en ärt
Den föll så kullrig och rulla ur truten.
Först höll Bergen en harang
Sen söng Ulla et par utaf Filtzens Duetter
Vid et accompagnement
Utaf två Flöjter och sex Clarinetter.
Hör båd' folk och fä 
Orphei Oboe. 
Låt oss vara glada, barn
Och klappa systrarna hvar på sitt knä.
Mollberg satt uppå sin stol
Jämt med fingren han drilla och flög som hin håken
På sin stora basfiol
Han spelte solo och surra med stråken.
Bravo! hör en Fantasi
Ur B moll, ur G dur, en Harpeggio, jag tackar.
Hurra! hurra och slå i
Vi skola dansa och slåss som Polackar
Blås nu Movitz gällt 
Bravo, det var snällt!
Bravo bra bravissimo!
Hej låt oss lefva vällustigt och sällt!
Röd om näbben som en tupp
Stod nu Movitz, slog takten, och stampa och ropa
Blås en air utaf Galupp
Utaf Galuppi skrek strax allihopa.
Hej, sad' Bergen, ge oss vin
Ge oss öl uti byttor Hej lustigt courage!
Systrar hör min violin
Kom dansa polska och sjung ert bagage.
Blås nu Movitz. Jo. 
Bra bravissimo! 
hvem har nånsin kunnat tro
At du skull födas Olympen til ro?
Ulla söng en liten air
Hvita bröstet det svälde och lyfte halsduken
Wingmark med sin flöjtraver
Han stod och smålog och riste peruken.
Bergström stod i vrån och drack
Stämde qvinten, plang, plang, satt fioln under armen
Ulla söng, han ropa: ach!
Och flög så Nymphen burdus uti barmen
Bullra intet där. 
Håll din trut ma chere. 
Låt oss höra ännu mer
Åh kära Wingmark blås mer flöjtraver.
Wingmark såg ut accurat
Som på solfjädrar där man en herde ser lipa
Som i lunden står så flat
Och har i truten fin ljusgula pipa
Hatten satt upp en sned
Bruna västen var upknäpt, updragen på magen
Stundom när han flöjten vred
Så nicka hufvud och fläkta upslagen.
Hör nu på en chor.
Hej, Da Capo, Bror! 
Sjungom alla nu i chor
Och låt oss sluta en högtid så stor.
Eol stormar uti skyn
Nattens facklor de släckas det regnar och sqvalar
Neptun utur vattubryn
Han kastar up sina Gastar och Hvalar.
Ach hur ljuflig då den ton
När Apollo med mildhet förtjusar vårt öra!
Sjung Bror Wingmark, min Patron!
Ach sjung en skål som är lustig at höra.
Blås bassonen stark. 
Vivat vår monark! 
Skråla Clarinetters klang
Vi dricka skålen med högmod och rang.
Aldrig en Iris på dessa bleka fält
Minsta blomma plockat
Til vällukt i sin herdes Tält
Och dessa Löfträn vid dagens ljusa rand
Aldrig foglen lockat
Til Floras fest från Mälarns strand
Aldrig hördes Lärkan nånsin spela
För at Turturdufvans qval fördela
Som i ro 
Midt bland dödens pilar bygt sitt bo.
Kring denna rymden hvad qval och sorglig syn!
Svarta Kors och Grafvar
Fördunkla Templets topp i skyn
Än på en Planka än på en Marmorsten
Kringlor, Hjul och Glafvar
Bepryda våra fäders ben
Trädens glesa stammar sorgligt hasta
At de gula löfven kring sig kasta
Minsta blad 
Döljer i sitt skygd en hvilostad.
Templet det hvilar uppå en sandig mo
Innom gyldne galler
Förnäma skuggor sammanbo.
Hjertat til rysning och örat til en harm
Ned från Jofur faller
Et tordöns brak, vid klockors larm.
I det djup Cyclopen viggen svafvlar
Har han en gång störtat Templets gafvlar
Nu dess pragt 
Morgonrodnans afbild sammanbragt.
Blunda och sucka, vrid dina händer hop
Här står Bomans Kista
Bland Gråterskor med glas och stop
Hon med mjölkbyttan som snyftar bitterlig
Och vil liksom brista
I tårars öfverflöd för dig
Hon är Enka til den tappre Bussen
Men de andra äro, hela skjussen
Mångelskor, 
Hemma båd' på Söder och på Norr.
Kom låt oss sjunga hvar en sin Sorgepsalm
Movitz, om du orkar
Förskingra hjertats ångst och qvalm
Knäpp på din harpa för denna Bomans Mor
Som sitt öga torkar
Och dammar sina svarta skor.
Nej, stick up Buteljen bjud vår Qvinna.
Skål Madam! Ödmjuka tjenarinna!
Slå i mer. 
Ach min Boman! jag dig aldrig ser.
Tack du min Boman, tack för hvar enda dag
Båd då du mig klappa
Och du svor med hugg och slag!
Nå, denna Hatten min Solhatt blifva skall
Denna Gardes-kappa
Blir min Mantille i alla fall.
Bomans Enka, håll nu opp at gråta.
Låt nu Movitz ljufva Harpa låta.
Glöm ditt qval, 
I en fållbänk välj en ny Corporal.
Fader Bergström, stäm up och klinga
Öpna kråset för bröst och bringa
Vi ska dansa och vi ska svinga
I ditt glada hus.
Låt oss ge våra små Mamseller
Vin och Sviskon och Carameller
Pimpinella Mor Maja häller
Uti glas och krus.
Vi är vana at jämt tractera
Och med glaset i hand orera
Fader Bergström nu qvintilera
Under sus och dus.
Se där dansar Flickan
I sin rosenröda Koft och Kiol
Hvar är nu den brickan
Som hon bar i fjol?
Korgen med Citroner
Tynger intet mera hännes arm
Nu ibland Baroner
Dansar hon sig varm.
Med Solfjädren hon bröstet fläktar
Niger djupt, och med armen fäktar
Såckrar Våflor, ock dricker Nectar
Under Pukors larm. 
Fader Bergström, ren månan glimmar
Nyckelharpan i rummet stimmar
Och Mor Maja vid skänken primmar
Med sin sneda trut
Gladt på Djurgåln kring alla backar
Skymta kjortlar och hvita klackar
Första Nymph som på dörren knackar
Inom dörren skjut.
Långt til Måndan, J raska Bröder
Liksa långt som från Norr till Söder
Morgondagen blott oro föder
Hela året ut.
Väljom Nattens sköte
Under Afton-stjernans klara brand
Til vårt glada möte
Med Pocaln i hand
Och i mörkrets dvala
Res Cupidos Altar där du spör
Bacchi Källar-svala
Drufvans ångor strör.
Låt den dumma i oket tråka
Och den sluga sin hjerna bråka
Win och Flickor och Fredmans Stråka
Natten ljuflig gjör.
Ulla, min Ulla, säj, får jag dig bjuda
rödaste smultron i mjölk och vin
eller ur sumpen en sprittande ruda
eller från källan en vattenterrin? 
Dörrarna öppnas af vädren med våda
blommor och granris vällukt ger.
Duggande skyar de solen bebåda
som du ser. 
Ä'ke det gudomligt, Fiskartorpet hvad?
Gudomligt att beskåda!
Än de stolta stammar, som stå rad i rad
med friska blad?
Än den lugna viken
som går fram? Å, ja!
Än på långt håll mellan diken
åkrarna
ä'ke det gudomligt? Dessa ängarna?
Gudomliga
gudomliga!Skål och god middag i fönstret, min sköna!
Hör huru klockorna hörs från stan
och se hur dammet bortskymmer det gröna
mellan kalescher och vagnar på plan! 
Räck mig ur fönstret, där du ser mig stanna
sömnig i sadelen, min cousine
primo en skorpa, secundo en kanna
Hoglands vin! 
Ä'ke det gudomligt, Fiskartorpet hvad?
Gudomligt att beskåda!
Än de stolta stammar, som stå rad i rad
med friska blad?
Än den lugna viken
som går fram? Å, ja!
Än på långt håll mellan diken
åkrarna
ä'ke det gudomligt? Dessa ängarna?
Gudomliga
gudomliga! 
Nu ledes hingsten i spiltan, min Ulla
gnäggande, stampande, i galopp.
Än uti stalldörrn dess ögon de rulla
stolt opp till fönstret, till dig, just dit opp. 
Du all naturen uppeldar i låga
med dina ögons varma prål.
Klang, nervid grinden, i varmaste råga
klang, din skål! 
Ä'ke det gudomligt, Fiskartorpet hvad?
Gudomligt att beskåda!
Än de stolta stammar, som stå rad i rad
med friska blad?
Än den lugna viken
som går fram? Å, ja!
Än på långt håll mellan diken
åkrarna
ä'ke det gudomligt? Dessa ängarna?
Gudomliga, gudomliga!
Glimmande nymf, blixtrande öga
svävande hamn på bolstrarna höga
menlösa styrka
kom, kom nu att dyrka
vid ett smalt och utsläckt ljus
sömnens gud, vår Morfeus!
Luckan ren stängd, porten tillsluten
natthuvan ren din hjässa kringknuten
ren Norströms piskperuk
den hänger på sin spik.
Sov, somna in vid min musik!
Bofinken nyss, nyss, Cajsa Lisa
slumrande slöt sin kvittrande visa.
Solen nyss slocknat
och fästet har tjocknat
enslighetens tystnad rår
jag till Fröjas dyrkan går.
Regnet nedöst i bullrande låga
välver i skyn sin brandgula båga
som randas lugnt och skönt
av purpur, guld och grönt
sen jorden Jofurs åska rönt.
Somna, min nymf! Dröm om min lyra
till dess vår sol går opp klockan fyra
och du dig sträcker
och armarna räcker
till min kanna och min famn
eldad av mitt blod och namn.
Cajsa, du dör! Himmel, hon andas
döden ger liv, och kärlek bortblandas.
Men fast din puls slår matt
så blundar ögat glatt.
Håll med fioln god natt!
Liksom en Herdinna, högtidsklädd
Vid Källan en Juni dag
Hopletar ur gräsets rosiga bädd
Sin prydnad och små behag.
Och ej bland Väpling, Hägg och Siren
Inblandar Pärlors strimmande sken
Innom den krants i blommors val
Hon flätar med lekande qval. 
Så höljde min Nymph på Floras Fest
Et enkelt och skiftat flor
Då hon utaf Mollberg buden til gäst
Ut til Första Torpet for.
Det Torpet lilla, straxt utom tulln
Där kräftan ljustras röd i Kastrulln
Och dit Brunsvikens bölja klar
I vatrade vågor sig drar. 
Helt tunn i en Nankins Tröja snörd
Vår Ulla sitt Intåg höll
Tunt lyft af Zephiren Halsduken rörd
I vicklade skrynklor föll
Dess Front sågs ej i bucklor mer spridd
Och Nymphens Kjortel, knappad i vidd
Ej vådligt mer i ögat stack
Och Skon bar nu ingen hvit klack. 
Märk, mellan Gärdsgårdars krökta led
Hur' Torpet det sluttar ner
Til vänster bland Granars måssiga hed
Den vägen man rundad ser
Där Bonden tung med rullande hjul
Illfänas til sitt rankiga skjul
Och i solgången hinner fram
Med Kycklingar, Kalfvar och Lam. 
Just där innom Torpets högda gräs
På granrisadt farstu-golf
Steg Ulla utur sin gungande Chaise
En Söndag, så klockan Tolf
Vid pass då Jofur åskan bestämt
Och Dandryds klockor pinglade jämt
Och Tuppen gol i källar-svaln
Och Svalan flög långt in i saln. 
Nu började Tumlarn gå ikring
Och Mollberg han damp af stoln
Vår Nymph med sin arm och blixtrande ring
Slog Tallstrunten ut på Kjoln.
Herdinnan trumf i bordet hon slog
Och kjorteln öfver axlarna drog
Och Mor på Torpet, utan krus
Måst borga vårt Herrskap sitt rus. 
På backen mot luckan Hästen gul
Upreser sin man i sky
Så Korg och Blankarder, Skenor och Hjul
Med lossnade skrufvar fly.
I eldad brunst han trängtar sin kos
Och frustar med en gnäggande nos.
Men Ulla, kullstjelpt som en Fru
Med Mollberg hon snarkar ännu.
Märk hur vår skugga, märk, Movitz mon frère
inom ett mörker sig slutar
hur guld och purpur i skoveln, den där
byts till grus och klutar.
Vinkar Charon från sin brusande älv
och tre gånger sen dödgrävaren själv
mer du din druva ej kryster.
Därföre, Movitz, kom och hjälp mig och välv
gravsten över vår syster! 
Ack längtansvärda och bortskymda skjul
under de susande grenar
där tid och döden en skönhet och ful
till ett stoft förenar!
Till dig aldrig avund sökt någon stig
lyckan, eljest uti flykten så vig
aldrig kring grifterna ilar.
Ovän där väpnad, vad synes väl dig
bryter fromt sina pilar. 
Lillklockan klämtar till storklockans dön
lövad står kantorn i porten
och vid de skrålande gossarnas bön
helgar denna orten.
Vägen upp till templets griftprydda stad
trampas mellan rosors gulnade blad
multnade plankor och bårar
till dess den långa och svartklädda rad
djupt sig bugar med tårar. 
Så gick till vila, från slagsmål och bal
grälmakar' Löfberg, din maka
där, dit åt gräset långhalsig och smal
du än glor tillbaka.
Hon från Dantobommen skildes idag
och med henne alla lustiga lag.
Vem skall nu flaskan befalla?
Torstig var hon och uttorstig är jag
vi ä torstiga alla.
Hvila vid denna källa
Vår lilla Frukost vi framställa
Rödt Vin med Pimpinella
Och en nyss skuten Beccasin.
Klang hvad Buteljer, Ulla!
I våra Korgar öfverstfulla
Tömda i gräset rulla
Och känn hvad ångan dunstar fin
Ditt middags Vin
Sku vi ur krusen hälla
Med glättig min.
Hvila vid denna källa
Hör våra Valdthorns klang Cousine.
Corno.Valdthornens klang Cousine.
Prägtigt på fältet pråla
Än Hingsten med sitt Sto och Fåla
Än Tjurn han höres vråla
Och stundom Lammet bräka tör
Tuppen på taket hoppar
Och liksom Hönan vingen loppar
Svalan sitt hufvud doppar
Och Skatan skrattar på sin stör.
Lyft Kitteln hör.
Lät Caffe-glöden kola
Där nedanför.
Prägtigt på fältet pråla
De ämnen som mest ögat rör.
Corno.Som mest vårt öga rör.
Himmel! hvad denna Runden
Af friska Löfträn sammanbunden
Vidgar en plan i Lunden
Med strödda gångar och behag.
Ljufligt där löfven susa
I svarta hvirflar grå och ljusa
Träden en skugga krusa
Inunder skyars fläkt och drag.
Tag, Ulla tag
Vid denna måltids stunden
Ditt glas som jag.
Himmel! hvad denna Runden
Bepryds af blommor tusen slag!
Corno.Af blommor tusen slag!
Nymphen, se hvar hon klifver
Och så beställsam i sin ifver
Än Ägg och än Oliver
Uppå en rosig tallrik bär.
Stundom en sked hon öser
Och öfver Bunken gräddan slöser
Floret i barmen pöser
Då hon den Mandeltårtan skär.
En Kyckling där
Af den hon vingen rifver
Nyss kallnad är.
Nymphen se hvar hon klifver
Och svettas i et kärt besvär.
Corno.Och svettas i besvär.
Blåsen J Musikanter
Vid Eols blåst från berg och branter
Sjungen små Kärleks-Panter
Bland gamla Mostrars kält och gnag.
Syskon! en sup vid disken
Och pro secundo en på Fisken
Krögarn, den Basilisken
Summerar Taflan full i dag.
Klang Du och Jag!
Klang Ullas amaranther
Af alla slag!
Blåsen J Musikanter
Och hvar och en sin kallsup tag.
Corno.Hvar en sin kallsup tag.
Ändtlig i detta gröna
Får du mitt sista afsked röna
Ulla! farväl min Sköna
Vid alla Instrumenters ljud.
Fredman ser i minuten
Sig til Naturens skuld förbruten
Clotho ren ur Surtouten
Afklipt en knapp vid Charons bud.
Kom hjertats Gud!
At Fröjas ätt belöna
Med Bacchi skrud.
Ändtlig i detta gröna
Stod Ulla sista gången Brud.
Corno.Den sista gången Brud.